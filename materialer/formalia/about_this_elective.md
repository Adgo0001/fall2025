# Om dette valgfag

Dette valgfag, "Introduktion til Python efterår 2025", er designet til at give dig en god forståelse af Python-programmeringssproget, dets udviklingsmilijøer og anvendelser indefor moderne softwareudvikling. Kurset dækker både grundlæggende og avancerede koncepter af Python, med fokus på praktisk anvendelse og en "pythonisk" tilgang til programmering.

Gennem kurset vil du arbejde med mindre emnespecifikke programeringsproblematikker, udforske forskellige anvendelsesområder for sproget, og få hands-on erfaring med relevante værktøjer og teknologier. Der lægges vægt på at udvikle ikke kun tekniske færdigheder, men også evnen til problemløsning, kritisk tænkning og selvstændig læring.

**LLM**    
Brugen af LLM´er i forbindelse med undervisningen er tilladt. Dog opfordres i til at tænke jer om i forhold til hvordan i gør brug af dem.  
Hvis fokus er på at i skal lære noget, ikke bare hurtigst muligt lave en prototype er følgende råd gode at have med i baghovedet.

Brug en LLM til at:
* Få hjælp til at forstå koncepterne bedre
* Få feedback til den kode man har skrevet eller ens forståelse af et emne
* Få hjælp til at forklare programmeringskoncepter på en simpel måde
* Bruge AI som opslagsværk til fx at se hvordan man itererer en liste i Python etc. 
* Få hjælp til at finde læringshuller
* Bruge AI til at øve jeres tekniske vokabularium. Iterere et array, kalde en funktion, variablen er immutable, etc.
* Bruge AI til at teste jeres viden

I skal ikke (i dette fag) bruge AI til:
* At lave koden for jer
* Løse opgaver for jer
* Få AI til at generere løsningen på en opgave for derefter læse opgaven igennem og tro at man forstår

Det kode som er i jeres projekter og opgaver, skal i kunne stå på mål for og forklare!

Husk at være opmærksom på jeres læringsprocess!

* Hvordan lærer i bedst et emne?
* Hvordan ved i at i har opnået en kompetence?
* Hvad er dårligt for jeres læringsprocess?

Denne artikkel om brug af AI i forbindelse med softwareudvikling kan være god at læse en gang eller to inden vi går i gang med undervisningen. 

* [The 70% problem: Hard truths about AI-assisted coding](https://addyo.substack.com/p/the-70-problem-hard-truths-about)

## Læringsmål

### Viden
Du vil efter dette valgfag er gennemført have viden om:
- Simple og avancerede elementer fra sproget.
- Hvor og i hvilke situationer python bliver brugt.  
- En vifte af for python relevante udviklingsværktøjer.
- Forskellige pythoniske udviklingsmetoder.
- Forskelle mellem scripting og kompilerede sprog.

### Færdigheder
Du vil efter dette valgfag er gennemført kunne:
- Gøre brug af simple og avancerede elementer fra sproget. 
- Programmere via en pythonisk programmeringsstil.
- Bruge en vifte af udviklingsværktøjer tilknyttet sproget, her i blandt Jupyter notebooks.
- Løse abstrakte problemstillinger vha. af python og en pythonisk programeringsstil. 
- Analysere fejlbeskeder og finde løsninger på problemet.

### Kompetencer
Du vil efter dette valgfag er gennemført:
- Være i stand til selvstændigt at sætte dig ind i nye emner og foretage litteratursøgninger og finde løsninger på opståede problemer.
- Være i stand til at perspektivere og relatere til hvad du har lært tidligere på studiet.

## Software (og hardware) brugt i dette kursus
I kurset bruger vi følgende software.
* [Python](https://www.python.org/downloads/)
* [VS Code](https://code.visualstudio.com/download) 
* Git & Github
* Headphones (der er en del videoer i forbindelse med undervisningen og dem skal i kunne se uden at forstyrre alle andre i klassen).
