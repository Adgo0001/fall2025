# Session 1 - Introduktion til python

Velkommen til den første undervisningsgang i valgfaget “Introduktion til Python”. I dag er en “kom i gang” dag, hvor målet er, at I skal have et overblik over forløbet. I skal efter i dag vide, hvad I kommer til at lære, og hvordan I kommer til at lære det. Vi kigger også på, hvad I skal kunne til den afsluttende eksamen, og hvordan eksamenen kommer til at foregå. Alle sådanne praktiske informationer går vi igennem i dag.

Alt materialet til dette valgfag ligger på dette website. Hver undervisningsgang, eller session, har en side. Sessionerne kan I se i menuen til venstre.

Siderne er alle bygget op som den, I læser nu. Meningen er, at I, i god tid inden undervisningen, skal læse fra oven på siden og indtil vi når til punktet “Dagen i dag”. Fra “Dagen i dag” og siden ned, er det, vi laver i klasselokalet.

Noget af det første, I støder på, er læringsmålene. Læringsmålene er, som de antyder, det, I kan forvente (og som I forventes) at kunne, når dagen/ugen er omme. For denne session ser læringsmålene sådan ud:

## Læringsmål

Efter denne uge vil du:
- Have et overblik over, hvordan dette valgfag er struktureret.
- Have et overblik over, hvad du kan forvente at lære gennem dette semester.
- Have en overordnet forståelse for forskellige Python-udviklingsmiljøer (development environments) og vide, hvordan du skal bruge dem.
- Være i stand til at arbejde med Python-strings, betingelser og funktioner.

Måden, I skal bruge dem på, er dels til at få et overblik over sessionen, dels til at tjekke jeres egen læring.

Så hvis et læringsmål siger:
- Have en overordnet forståelse for forskellige Python-udviklingsmiljøer (development environments) og vide, hvordan I skal bruge dem.

Skal I gerne vide, at vi bruger VS Code i dette valgfag, og i VS Code laver man en `script.py`-fil med Python-kode, og man eksekverer koden ved at skrive `python3 script.py` i terminalen. Hvis I for eksempel ikke har helt styr på, hvordan de to andre muligheder, vi har gennemgået, bruges, skal I bruge lidt mere tid på at undersøge det.

Når I kommer til eksamenen i slutningen af dette semester, er det også disse læringsmål plus alle andre læringsmål fra de andre sessioner, I vil blive vurderet på i hvor høj grad I opfylder dem eller ej.

Så "overblik" er overskriften på den første del af denne dag.

I den anden del skal vi i gang med at kode. I vil begynde at blive fortrolige med sproget og udviklingsmiljøet. I denne første session vil vi fokusere på strenge og strengmanipulationer, betingelser og funktioner.

## Forberedelse

Inden vi mødes skal i have installeret:

* [Python](https://www.python.org/downloads/)
* [Visual Studio Code](https://code.visualstudio.com/)
* [Git](https://git-scm.com/downloads)

## Dagen i dag

Vi starter med at gå igennem disse [slides](materialer/introduktion/)

## Materialer

* [Is Python interpreted or compiled? Yes.](https://nedbatchelder.com/blog/201803/is_python_interpreted_or_compiled_yes.html)
* [Built-in Functions](https://docs.python.org/3/library/functions.html)
* [Strings and Character Data in Python](https://realpython.com/python-strings/)
* [if Statements](https://docs.python.org/3/tutorial/controlflow.html#if-statements)
* [Notes from teachings](materialer/introduktion/notes_01.md)
* [Kode fra undervisningen](../materialer/datastrukturer1/)
* [The PyCoder’s Weekly](https://pycoders.com/issues/687)

### Øvelser
* [Strings1 & Strings2](../materialer/introduktion/) ([Løsninger](../materialer/introduktion/solutions)(kan ses på mandag))

#### Quizes

* `Python Strings and Character Data Quiz <https://realpython.com/quizzes/python-strings/>`_
* `Splitting, Concatenating, and Joining Strings in Python Quiz <https://realpython.com/quizzes/python-split-strings/>`_
